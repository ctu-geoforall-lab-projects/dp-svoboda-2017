\chapter{Závěr}
\label{zaver}

Cílem této práce bylo vyvinout zásuvný modul QGIS pro~zpracování
přípravné fáze komplexních pozemkových úprav. Plugin byl napsán
v~programovacím jazyce Python, grafické uživatelské rozhraní bylo
vytvořeno pomocí frameworku PyQt.

Zásuvný modul je šířen pod licencí \textit{GNU General Public
License}, zdrojový kód se nachází v~GitHub
repositáři\footnote{\url{http://github.com/ctu-geoforall-lab-projects/dp-svoboda-2017}},
kde je také odkaz na online verzi uživatelského
manuálu\footnote{\url{http://ctu-geoforall-lab-projects.github.io/dp-svoboda-2017/}}.

Funkcionalita zásuvného modulu se dělí na~tři části.

Prvním krokem je načtení vrstvy parcel ze~souboru výměnného formátu
katastru nemovitostí. K~tomu se používá \zk{VFK} Driver knihovny GDAL,
který importuje veš\-kerá data do~SQLite databáze. Aby bylo možné
vrstvu editovat, otevírá se vytvořená databáze pomocí SQLite Driveru,
jež je rovněž součástí jmenované knihovny.

Po~úspěšném importu přichází na~řadu editace. Zásuvný modul umožňuje
zařazení parcel do~kategorií. Díky samostatné vrstvě obvodu, jejíž
umístění může uživatel definovat, je na~první pohled jasně patrné,
do~které kategorie jednotlivé parcely náleží. Data lze také samozřejmě
upravovat pomocí standardních nástrojů programu QGIS.

Poslední sekce zásuvného modulu nese název \textit{kontroly
a~analýzy}. \textit{Kontroly} nabízí možnost ověření souladu souboru
popisných a~geodetických informací, \textit{analýzy} slouží
k~provedení výpočtů nutných pro~vyhotovení vstupních soupisů nároků
vlastníků.

Vytvořený zásuvný modul si mohou uživatelé nainstalovat stejnou cestou
jako jiné pluginy, stačí si přidat repositář organizace CTU GeoForAll Lab.

Přínos této práce spočívá nejen v~samotném zásuvném modulu, ale také
ve~vylep\-šení poskytovatele dat OGR systému QGIS. Bylo totiž
zjištěno, že při~ukládání změn zmíněný poskytovatel dat nepoužíval
transakce, důsledkem čehož trvalo uložení editací velmi dlouho. Chyba
byla nahlášena a~následně za~přispění Ing. Martina Landy,
Ph.D. opravena. Od~verze 2.18.5 je tato korekce implementována
do~programu QGIS a~profitují z~ní všichni uživatelé SQLite databází.

Počínaje dubnem 2017 zásuvný modul testují projektanti pozemkových
úprav a~podávají zpětnou vazbu, díky které je plugin dále vylepšován.

Zájem projevili i~zaměstnanci Státního pozemkového úřadu České
republiky, kteří by zásuvný modul rádi používali během programové
fáze, ve~které se určuje finanční a~časová náročnost provedení
pozemkových úprav jednotlivých katastrálních území. Aby se pro~ně
zásuvný modul stal v~tomto ohledu atraktivnější, je potřeba
implementovat nové funkce.

Mezi témata dalšího vývoje patří sestavení vlastních nárokových listů,
zvýšení rychlosti kontroly \textit{výměra nad~mezní odchylkou},
přidání volby symbologie podle listu vlastnictví, čtení z~více VFK
souborů najednou a~další, více viz sekce GitHub
repositáře\footnote{\url{http://github.com/ctu-geoforall-lab-projects/dp-svoboda-2017/issues}}.

V~rámci této práce byl vytvořen zásuvný modul pro~pozemkové úpravy,
%%% ML: slovu konkurovat bych se vyhnul
který disponuje klíčovou funkcionalitou. Pro účely reálného použití
v~praxi je další vývoj zásuvného modulu nezbytný.
